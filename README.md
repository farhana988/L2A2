# Answer Any 5 Questions in Bangla

## 1. Explain the Primary Key and Foreign Key concepts in PostgreSQL.

### **প্রাইমারি কি**

এক বা একাধিক কলামের সমষ্টি যা একটি টেবিলের প্রতিটি রেকর্ডকে অদ্বিতীয় করে। এটি প্রতিটি রেকর্ডের জন্য একটি স্বতন্ত্র পরিচয়ের কাজ করে, যেন কোনো দুটি রেকর্ড কখনোই একরকম না হয়।

- প্রতিটি টেবিলে কেবল একটি মাত্র প্রাইমারি কি থাকতে পারে।
- এটি নাল মান গ্রহণ করতে পারে না।
- প্রাইমারি কি সাধারণত সেই কলামে দেওয়া হয়, যেই কলাম রেকর্ড চিহ্নিত করতে ব্যবহৃত হয় (যেমন: ID)।

### **ফরেন কি**

একটি কলাম যা এক টেবিলের রেকর্ডকে অন্য টেবিলের প্রাইমারি কির সঙ্গে সংযুক্ত করে। এটি মূলত দুইটি টেবিলের মধ্যে সম্পর্ক তৈরি করে।

- যেই কলামে থাকে তা অন্য টেবিলের প্রাইমারি কি কে রেফার করে।
- এটি একটি টেবিলে একাধিক বার ব্যবহার করা যেতে পারে।
- এটি রেফারেন্স টেবিলের সততা বজায় রাখতে সাহায্য করে।

## 2. What is the difference between the VARCHAR and CHAR data types?

### **চার**

- এটি একটি নির্দিষ্ট দৈর্ঘ্যের স্ট্রিং ডেটা টাইপ।
- সবসময় নির্দিষ্ট সংখ্যক অক্ষর সংরক্ষণ করে
- মান ছোট হলে, বাকি অংশ স্পেস দিয়ে পূরণ করা হয়, যাতে প্রতিটি মান সমান দৈর্ঘ্যের থাকে।
- ছোট ও নির্দিষ্ট দৈর্ঘ্যের জন্য কার্যকর

### **ভারচার**

- এটি পরিবর্তনশীল দৈর্ঘ্যের ডেটা টাইপ
- শুধুমাত্র যতটুকু অক্ষর দরকার ততটুকুই সংরক্ষণ করে
- অতিরিক্ত স্পেস ব্যবহার হয় না, এবং মান ছোট হলে কম জায়গা নেয়

## 3. Explain the purpose of the WHERE clause in a SELECT statement.

ডেটাবেসে সাধারণত অনেক রেকর্ড থাকে। আমরা যখন ডেটা খুঁজতে চাই, তখন সব রেকর্ড একসাথে নিয়ে কাজ করা বেশ সময়সাপেক্ষ ও অপ্রয়োজনীয়। এজন্য WHERE ক্লজ ব্যবহার করা হয়। WHERE ক্লজের সাহায্যে আমরা নির্দিষ্ট কোনো শর্ত বা মান অনুযায়ী ডেটা বাছাই করতে পারি। এতে করে ডেটা খোঁজার গতি বাড়ে এবং শুধু প্রয়োজনীয় তথ্যই পাওয়া যায়।

WHERE দিয়ে আমরা যেমন নির্দিষ্ট কোনো মান, রেঞ্জ, বা প্যাটার্ন অনুসন্ধান করতে পারি, তেমনি জটিল শর্তও বসিয়ে প্রাসঙ্গিক ডেটা সহজেই বের করতে পারি। বাস্তবে, ডেটাবেস কোয়েরিতে WHERE ছাড়া কাজ করা প্রায় অসম্ভব। কারণ আমরা সাধারণত সব ডেটা একসাথে দেখতে চাই না, বরং প্রয়োজনীয় তথ্যটাই নিতে চাই।

## 4. What are the LIMIT and OFFSET clauses used for?

যখন ডেটাবেজ থেকে অনেক বড় ডেটা আনা হয়, তখন সব রেকর্ড একবারে আনলে সময় বেশি লাগে, সার্ভারও বেশি লোড হয়। তাই আমরা সাধারণত ডেটা ছোট ছোট ভাগে নিয়ে দেখতে চাই। এই কাজের জন্য LIMIT এবং OFFSET ক্লজ ব্যবহার করা হয়। এগুলো ব্যবহার করে আমরা কতগুলো তথ্য নিয়ে আসবো এবং কোথা থেকে শুরু করবো তা নির্ধারণ করা হয়।

### **LIMIT**

- ডেটাবেজ থেকে সর্বোচ্চ কতগুলো রেকর্ড আনা হবে তা নির্ধারণ করে।
- একবারে সব তথ্য না নিয়ে, প্রয়োজনীয় সংখ্যক তথ্য আনার জন্য ব্যবহার হয়।
- উদাহরণ: LIMIT 5 মানে সর্বোচ্চ ৫টি রেকর্ড আনা হবে।

### **OFFSET**

- ডেটাবেজ থেকে তথ্য আনার সময় কতগুলো রেকর্ড বাদ দিতে হবে তা নির্ধারণ করে।
- প্রথম কয়েকটি রেকর্ড বাদ দিয়ে পরের রেকর্ডগুলো দেখতে সাহায্য করে।
- উদাহরণ: OFFSET 5 মানে প্রথম ৫টি রেকর্ড বাদ দিয়ে তথ্য শুরু হবে।

## 5. What is the significance of the JOIN operation, and how does it work in PostgreSQL?

### **JOIN অপারেশনের গুরুত্ব**

ডেটাবেজে সাধারণত তথ্য একটাই টেবিলে রাখা হয় না। কারণ সব তথ্য এক জায়গায় রাখা হলে সেটা অগোছালো হয়ে যায় এবং পরিচালনা করাও কঠিন হয়। তাই তথ্যগুলো বিভিন্ন টেবিলে ভাগ করা হয়, যাতে সম্পর্কিত তথ্য আলাদা আলাদা জায়গায় থাকে।

কিন্তু কখনো আমরা একাধিক টেবিল থেকে তথ্য নিয়ে এসে একসাথে দেখতে চাই। এর জন্যই দরকার হয় JOIN অপারেশনের। JOIN এর মাধ্যমে আমরা টেবিলগুলোকে যুক্ত করে একত্রে তথ্য বিশ্লেষণ করতে পারি। এর প্রধান কিছু গুরুত্ব হলো:

- একাধিক টেবিলের তথ্য একসঙ্গে নিয়ে বিশ্লেষণ করা যায়।
- টেবিলগুলোর মধ্যে থাকা সম্পর্ক অনুযায়ী যৌক্তিক ও অর্থপূর্ণ ফলাফল পাওয়া যায়।
- একই তথ্য বারবার না রেখে ডেটাবেজের গঠন সুশৃঙ্খল ও কার্যকর হয়।

### **PostgreSQL-এ JOIN কীভাবে কাজ করে?**

JOIN হলো এমন একটি পদ্ধতি যা একাধিক টেবিলের রেকর্ডগুলোকে তাদের মধ্যে থাকা সম্পর্ক অনুযায়ী যুক্ত করে একসাথে দেখায়। PostgreSQL-এ বিভিন্ন ধরনের JOIN আছে, যার মধ্যে প্রধানগুলো হলো:

- **INNER JOIN :** এই JOIN শুধুমাত্র সেই রেকর্ডগুলো দেখায় যেখানে দুই টেবিলের শর্ত মেলে।

- **LEFT JOIN :** এটা বাম বা প্রথম টেবিলের সব রেকর্ড দেখায়, আর ডান টেবিল থেকে যদি মিল পাওয়া যায়, সেটা সাথে যোগ করে।যদি ডান টেবিলে মিল না থাকে, তাহলে সেখানে NULL দেখায়।

- **RIGHT JOIN :** LEFT JOIN এর ঠিক উল্টো। ডান টেবিলের সব রেকর্ড নিয়ে আসে, আর বাম টেবিল থেকে যদি মিল পাওয়া যায়, সেটা যোগ করে। বাম টেবিলে মিল না থাকলে NULL থাকে।

- **FULL JOIN :** দুই টেবিলের সব রেকর্ড একসাথে নিয়ে আসে। যেখানে মিল নেই, সেখানে NULL থাকে। অর্থাৎ, দুই টেবিলের সব তথ্যই পাওয়া যাবে, মিল থাক বা না থাক।
